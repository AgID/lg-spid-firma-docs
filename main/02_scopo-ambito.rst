.. _`§2`:

Riferimenti normativi, scopo e ambito di applicazione
=====================================================

L’articolo 20 del :ref:`CAD <CAD>` dispone il soddisfacimento del requisito della
forma scritta e l’efficacia prevista dall’articolo 2702 del Codice
Civile del documento informatico formato previa identificazione
informatica del suo autore,

.. epigraph::

   attraverso un processo avente i requisiti fissati dall’AgID ai sensi dell’articolo 71 con modalità tali da garantire la sicurezza, integrità e immodificabilità del documento e, in maniera manifesta e inequivoca, la sua riconducibilità all’autore.

Le presenti Linee guida regolano le modalità atte a garantire la
sicurezza, integrità e immodificabilità del documento e, in maniera
manifesta e inequivoca, la sua riconducibilità all’autore.

Destinatari delle Linee guida sono i fornitori di servizi e i gestori dell'identità che intendono realizzare quanto previsto dal sopracitato articolo 20; gli utenti in qualità di fruitori del servizio.


Natura vincolante delle Linee Guida
-----------------------------------
Come precisato dal Consiglio di Stato ‒ nell’ambito del parere reso sullo schema di decreto legislativo del correttivo al
CAD, №2122/2017 del 10 ottobre 2017 ‒ le Linee Guida adottate da :ref:`AgID <AgID>`, ai sensi dell’articolo 71 del CAD, hanno carattere vincolante e assumono valenza *erga omnes*.
Ne deriva che, nella gerarchia delle fonti, anche le presenti Linee Guida sono inquadrate come un atto di regolamentazione,
seppur di natura tecnica, con la conseguenza che esse sono pienamente azionabili davanti al giudice
amministrativo in caso di violazione delle prescrizioni ivi contenute. Nelle ipotesi in cui la violazione sia posta in
essere da parte dei soggetti di cui all’articolo 2, comma 2 del CAD, è altresì possibile presentare apposita segnalazione al
difensore civico, ai sensi dell’articolo 17 del CAD, istituito presso l'AgID.


.. forum_italia::
   :topic_id: 12092
   :scope: document

.. _`§3.1`:

Predisposizione alla sottoscrizione (presso il SP)
==================================================

Il processo prevede quanto segue:

.. topic:: Procedura
   :class: procedure

   1. L’utente, tramite il :ref:`SP <SP>`, esegue un processo di autenticazione al
      fine della firma, con la propria identità digitale di livello 2 o superiore,
      scegliendo il proprio :ref:`IdP <IdP>`. Per la scelta dell'IdP, il SP mostra
      il consueto bottone ``Entra con SPID``, contenente i soli IdP che offrono
      tale servizio, e richiederà almeno il codice fiscale dell’utente in quanto
      necessario per il processo di **firma con SPID**. Qualora l’utente sia già
      autenticato presso il SP, con l’identità digitale di un IDP che offre il
      servizio di firma con SPID e il SP abbia già acquisito il codice fiscale
      dell’utente, tale passaggio può essere saltato.
   
   2. Il SP predispone il documento (*documento predisposto per la firma*), apponendovi
      un proprio :ref:`sigillo elettronico qualificato <QSeal>`, secondo quanto
      prescritto  nei §§\ :ref:`4.1 <§4.1>` (formato del file), :ref:`4.2 <4.2>` (nome
      del file), :ref:`4.3 <4.3>` (QSeal) e sottoponendolo, presso la propria
      piattaforma, all’utente affinché possa essere visionato, eventualmente scaricato
      e conservato.
   
   3. Il SP richiede all’utente conferma della volontà di procedere alla
      sottoscrizione del documento di cui al punto 2, rendendo manifesto
      che il processo prevede l’invio del documento all’IdP prescelto,
      acquisendo quindi il consenso dell’utente. L’utente è avvisato in
      modo chiaro e manifesto che tale documento gli sarà reso
      successivamente disponibile dal proprio IdP e gli viene consigliato
      di leggerlo nuovamente in tale occasione.
   
   4. Il SP inoltra la sessione dell’utente all’IdP con una nuova richiesta
      di autenticazione speciale (di livello pari almeno a 2), denominata
      “**firma con SPID**”, conforme alle caratteristiche tecniche di cui
      al §\ :ref:`5 <§5>` e invia il documento predisposto al punto 2 all’IdP
      con le modalità descritte nel §\ :ref:`5.2 <§5.2>`. Tale richiesta contiene
      il codice fiscale del soggetto che deve apporre la firma, acquisito al
      punto 1.


.. forum_italia::
   :topic_id: 6
   :scope: document

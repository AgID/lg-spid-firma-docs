.. _`§4.4`:

Apposizione del QSeal dell’Identity Provider
============================================

A completamento del processo di firma, l’IdP appone il proprio :ref:`QSeal <QSeal>` nel
documento che è, per ciascuna firma, graficamente localizzato nello spazio
previsto dal SP e indicato nella richiesta di autenticazione (cfr. §\ :ref:`5 <§5>`).
La componente visibile del sigillo contiene il seguente testo:

 ``Il %data% alle %ora%, %firmatario% ha confermato la volonta' di apporre qui la propria sottoscrizione ai sensi dell'art. 20, comma 1-bis del CAD.``

Dove:

-  La parte variabile ``%firmatario%`` è così costituita in
   base alla seguente alternativa (cfr. :ref:`LL.GG. identità digitali uso professionale <llgg uso_professionale>`):

   -  nel caso si utilizzi un’\ **identità digitale** *non* ad uso professionale,
      *ovvero* ad **uso professionale per la persona fisica**: il nome e cognome
      del firmatario (separati fra loro da uno spazio – esadecimale `0x20`),
      seguiti da uno *slash* ascendente ‘``/``’ (esadecimale `0x2F`), seguito
      dalla stringa ‘``TINIT-``’, seguito dal codice fiscale del firmatario; ad
      esempio: “``Mario Rossi/TINIT-RSSMR064T30H501H``”;

   -  nel caso si utilizzi un’\ **identità digitale per uso professionale della persona giuridica**:
      il nome e il cognome del firmatario (fra di loro separati da uno spazio)
      seguiti da uno slash ascendente ‘``/``’, seguiti dalla denominazione
      dell’organizzazione, seguita da un altro *slash* ascendente ‘``/``’,
      seguito da un identificativo unico *dell’organizzazione* (privo di spazi in
      testa e in coda), valorizzato seguendo le alternative proposte nel
      §\ :ref:`4.5 <§4.5>`, punto 1.a. Ad esempio, nel caso di Mario Rossi che
      utilizza l'identità digitale  uso professionale della persona giuridica
      ‘Agenzia per l'Italia Digitale’:
      “``Mario Rossi/Agenzia per l'Italia Digitale/VATIT-97735020584``”.

   Per i caratteri del campo ``%firmatario%`` sono ammessi solo quelli del
   sottoinsieme ASII “``01234567890abcdefghijklmnopqrstuvwxyzABCDEFGHIJKLMNOPQRSTUVWXYZ '.‐_``”.
   

-  La parte variabile ``%data%`` contiene la data di sottoscrizione,
   espressa come una stringa di 8 caratteri numerici separati in tre
   gruppi da uno *slash* ascendente ‘``/``’ e ripartiti come:

   -  due cifre per giorno del mese (da “``01``” a “``31``”),

   -  due cifre per il mese dell’anno (da “``01``” per gennaio a “``12``” per dicembre),

   -  quattro cifre per l’anno solare (da “``2019``” in poi).

-  La parte variabile ``%ore%`` contiene l’ora di
   sottoscrizione (*sempre riportata al fuso orario italiano*), espressa
   come una stringa di 8 caratteri numerici separati in tre gruppi da
   due-punti ‘``:``’ e ripartiti come:

   -  due cifre per l’ora nell’arco delle ventiquattrore (da
      “``00``” per la mezzanotte a “``23``”),

   -  due cifre per il minuto primo (da “``00``” a “``59``”),

   -  due cifre per il minuto secondo (da “``00``” a “``59``”).

Il documento può contenere già una o più firme elettroniche qualificate
o sigilli elettronici qualificati, o può già essere stato oggetto di
altri processi di sottoscrizione come previsti dalle presenti Linee
guida.
La richiesta del SP può prevedere più firme dello stesso soggetto sul documento;
in tal caso l’IdP appone altrettanti sigilli.

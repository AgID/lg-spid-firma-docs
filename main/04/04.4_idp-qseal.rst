Apposizione del QSeal dell’Identity Provider
============================================

A completamento del processo di firma, l’IdP appone il proprio QSeal nel
documento, che è graficamente localizzato nello spazio previsto dal SP e
indicato nella richiesta di autenticazione (cfr. §5). La componente
visibile del sigillo contiene il seguente testo:

.. code-block::

 Il %data% alle %ora%, %firmatario% ha confermato la volonta' di apporre qui la propria sottoscrizione 
 ai sensi dell'art. 20, comma 1-bis del CAD.

Dove:

-  La parte variabile ``%firmatario%`` è così costituita in
   base alla seguente alternativa:

   -  nel caso sia stata utilizzata un’identità digitale **non ad uso
      professionale**: il nome e cognome del firmatario (separati fra
      loro da uno spazio – esadecimale 0x20), seguiti da uno *slash*
      ascendente ‘``/``’ (esadecimale 0x2F) seguito dalla stringa
      ‘``TINIT-``’, seguito dal codice fiscale del firmatario; ad
      esempio: “``Mario Rossi/TINIT-RSSMR064T30H501H``”;

   -  nel caso sia stata utilizzata un’identità digitale **per uso
      professionale**: il nome e il cognome del firmatario (fra di loro
      separati da uno spazio) seguiti da uno slash ascendente
      ‘``/``’, seguiti dalla denominazione dell’organizzazione,
      seguita da un altro *slash* ascendente ‘``/``’, seguito da un
      identificativo unico dell’organizzazione valorizzato seguendo le
      alternative proposte nel §4.5, punto 15.a. Ad esempio, in caso
      di soggetto operante per conto di un’organizzazione dotata di
      partita IVA:
      “``Mario Rossi/Agenzia per l'Italia Digitale/TINIT-97735020584``”.

-  La parte variabile ``%data%`` contiene la data di sottoscrizione,
   espressa come una stringa di 8 caratteri numerici separati in tre
   gruppi da uno *slash* ascendente ‘``/``’ e ripartiti come:

   -  due cifre per giorno del mese (da “``01``” a “``31``”),

   -  due cifre per il mese dell’anno (da “``01``” a “``12``”),

   -  quattro cifre per l’anno solare (da “``2019``” in poi).

-  La parte variabile ``%ore%`` contiene l’ora di
   sottoscrizione (*sempre riportata al fuso orario italiano*), espressa
   come una stringa di 8 caratteri numerici separati in tre gruppi da
   due-punti ‘``:``’ e ripartiti come:

   -  due cifre per l’ora nell’arco delle ventiquattrore (da
      “``00``” per la mezzanotte a “``23``”),

   -  due cifre per il minuto primo (da “``01``” a “``59``”),

   -  due cifre per il minuto secondo (da “``01``” a “``59``”).

Il documento può contenere già una o più firme elettroniche qualificate
o sigilli elettronici qualificati, o può già essere stato oggetto di
altri processi di sottoscrizione come previsti dalle presenti Linee
guida. Il documento può richiedere più di una firma, in tal caso l’IdP
appone più sigilli.
